<!DOCTYPE html>
<html>
<head>

<meta charset="UTF-8">
<meta name="author" content="Karol Uciecha">
<link rel="stylesheet" href="ahriStyle.css">
<title>Ahri</title>
 
</head>
<header>
</header>
<body>
	<div class="content">
	<h1 class="title">Ahri</h1>
	<h2 class="subtitle">The Nine-Tailed Fox</h2>
	<section>
		<h3>Biography</h3>
			<div class="text">
				<p>Pochodzenie Ahri jest tajemnicą, nawet dla niej samej.</p>
				<p>Nie ma pojęcia o historii swojego vastajańskiego plemienia, ani o ich miejscu wśród reszty Vastajów. Jedyne, co jej po nim pozostało, to bliźniacze klejnoty, które nosi przy sobie od urodzenia. Jej najwcześniejsze wspomnienia sięgają czasów, gdy wraz z lodowymi lisami przemierzała północny kraniec Shon-Xan. Chociaż wiedziała, że nie jest jedną z nich, zwierzęta te wyraźnie uważały ją za coś w rodzaju pokrewnego ducha i przyjęły Ahri do swojego stada.</p>
				<p>Mimo dzikości i drapieżności pobliskiej przyrody, lisica czuła głęboką więź z otaczającymi ją lasami. Z czasem zrozumiała, że vastajańska magia przenika każdą komórkę jej ciała, a także duchowy świat, który leżał po drugiej stronie. Nie mając nikogo, kto mógłby ją szkolić, Ahri nauczyła się czerpać z tej mocy po swojemu — najczęściej korzystała z niej, by zwiększyć swoją zwinność w pogoni za ofiarą. Jeśli była ostrożna i udało jej się zbliżyć do spłoszonego jelenia, mogła wprowadzić go w stan spokoju tak głębokiego, że zwierzę nie próbowało uciekać, gdy Ahri wraz z towarzyszami ze swojego stada zatapiała w nim kły.</p>
				<p>Tak samo dla niej jak i lodowych lisów świat śmiertelników był odległy i niepokojący. Jednak z powodu, którego sama nie była w stanie wyjaśnić, coś ją do niego ciągnęło. Ludzie byli szczególnie szorstkimi oraz okrutnymi stworzeniami. Kiedy zgraja myśliwych rozbiła obóz w pobliżu, Ahri obserwowała ich ponure poczynania z daleka.</p>
				<p>Gdy jeden z nich został zraniony zbłąkaną strzałą, lisica czuła, jak opuszcza go życie. Pozbawiona innych instynktów niż drapieżne, pochłonęła duchową esencję opuszczającą jego ciało. Dzięki temu ujrzała przebłyski wspomnień — ukochaną, którą utracił w bitwie, i dzieci, które opuścił, wybierając się na północ. Ahri delikatnie zmieniła jego emocje ze strachu w smutek. Następnie zaszczepiła w nim radość, a gdy umierał, zesłała mu wizję oświetlonej słońcem łąki.</p>
				<p>Po tym zdarzeniu odkryła, że ludzkie słowa docierają do niej z łatwością, niczym przebłyski z ledwie zapamiętanego snu. Ahri wiedziała, że nadszedł czas, by opuścić stado.</p>
				<p>Trzymając się na uboczu społeczeństwa, czuła się bardziej żywa niż kiedykolwiek. Jej drapieżna natura nie zmieniła się, lecz została wciągnięta w zamęt nowych doświadczeń, emocji i zwyczajów w całej Ionii. Śmiertelnicy wydawali się odwzajemniać zafascynowanie Ahri. Często wykorzystywała to na swoją korzyść i odbierała im życiową esencję. Urzekała ich wizjami piękna — ukazywała halucynacje związane z pragnieniami oraz sny zabarwione czystą rozpaczą.</p>
				<p>Upajała się wspomnieniami, które nie należały do niej, i radowała się, kończąc życia swoich ofiar, nawet gdy odczuwała przepełniający je ból czy rozpacz. Doświadczała złamanych serc oraz radości w uwodzicielskich wizjach, przez co pragnęła jeszcze więcej. Płakała na widok wizji brutalnych najeźdźców z oddalonej krainy z żelaza i kamienia. Wszystko to było przytłaczające, ale czuła, że jej moc zanika, gdy próbowała trzymać się z dala. Nie potrafiła zrezygnować z wysysania esencji z jej ofiar… pomimo bólu, który przeszywał jej serce.</p>
				<p>Dzięki niezliczonym skradzionym wizjom Ahri w końcu dowiedziała się czegoś o Vastajach. Wyglądało na to, że nie tylko ona, ale też inne plemiona mają całkiem trudną relację ze śmiertelnikami. Z czasem dowiedziała się o rebelii mającej na celu przywrócenie członkom plemion czegoś w rodzaju dawnej chwały.</p>
				<p>Być może miało to związek z przeszłością, której nie mogła sobie przypomnieć.</p>
				<p>Z bliźniaczymi klejnotami w ręce, Ahri wyruszyła na poszukiwania podobnych do niej. Nie ma zamiaru nigdy więcej polegać na skradzionych wspomnieniach i obcych snach, a jeśli nadal istnieje jakiś ślad po jej plemieniu, przeszuka całą Runeterrę, by go odnaleźć.</p>
			</div>
	</section>
	<section>
		<h3>Opowiadanie "Uczciwa wymiana"</h3>
			<div class="text">
				<p>Targ cuchnął kadzidłami i gnijącą kapustą.</p>
				<p>Ahri szczelnie owinęła ogony płaszczem i zaczęła bawić się słonecznymi kamykami, przerzucając je w palcach i uderzając jeden o drugi, aby nie skupiać się na drażniącym zapachu. Każdy z kamyków miał kształt płomienia, ale były wyrzeźbione w taki sposób, że ich ostrzejsze brzegi pasowały do siebie, tworząc idealnie gładką kulę. Posiadała te złociste kamienie od kiedy pamiętała, ale nie miała zielonego pojęcia, skąd pochodziły.</p>
				<p>Mimo że było to dla niej zupełnie nowe otoczenie, Ahri wyczuwała krążącą w powietrzu magię. Minęła stoisko z koszami wypełnionymi po brzegi wypolerowanymi kamieniami, muszelkami z wyrytymi legendami morskiego plemienia, kostkami do gry wyrzeźbionymi z kości i innymi bibelotami. Nic nie przypominało stylem wyrzeźbionych kamyków Ahri.</p>
				<p>— Chcesz kupić klejnot błękitny jak odkryte niebo? — zapytał siwowłosy handlarz. — Dla ciebie wymienię tę niebieską błyskotkę za pióro płaczącego kruka albo nasionko z drzewa jubji. Mogę się dostosować.</p>
				<p>Ahri uśmiechnęła się do niego, ale potrząsnęła głową i kontynuowała wędrówkę przez rynek z kamykami w dłoni. Minęła stoisko z kolczastymi pomarańczowymi warzywami, dziecko sprzedające owoce zmieniające kolor zależnie od pogody i co najmniej trzech handlarzy wymachujących kadzidłami, a każdy z nich twierdził, że odkrył największy sekret medytacji.</p>
				<p>— Przepowiednie! Wysłuchajcie przepowiedni! — krzyczała młoda kobieta o lawendowych oczach i delikatnych rysach. — Dowiedzcie się, w kim się zakochacie albo jak uniknąć pechowych sytuacji za pomocą korzenia łopianu. A jeżeli wolicie pozostawić swoją przyszłość w rękach bogów, odpowiem na pytania o waszej przeszłości. Chociaż zawsze polecam zapytanie o to, czy grozi wam śmierć przez zatrucie.</p>
				<p>Wysoki Vastajanin z kocimi uszami chciał właśnie ugryźć jakiś smakołyk. Zamarł i spojrzał się z przerażeniem na wróżbitkę.</p>
				<p>— Przy okazji, odpowiedź brzmi „nie”. Dla ciebie za darmo — powiedziała, dygając przed nim, a następnie zwróciła się do Ahri. — Za to ty wyglądasz na kogoś z mroczną i tajemniczą przeszłością. A przynajmniej ciekawymi historiami do opowiedzenia. Masz do mnie jakieś pilne pytania, pani?</p>
				<p>Przez silną woń kadzideł Ahri wyczuła zapach mokrego futra oraz skóry dobiegający z okolic karku kobiety.</p>
				<p>— Dziękuję, ale nie — odparła. — Tylko się rozglądam.</p>
				<p>— Obawiam się, że na rynku nie znajdziesz więcej kamieni Ymela — rzekła, kiwając głową w stronę słonecznych kamieni Ahri. — Takich jak twoje.</p>
				<p>Ahri poczuła mrowienie na karku i zbliżyła się do kobiety. Nie dała po sobie poznać podekscytowania. — Poznajesz je? Skąd pochodzą?</p>
				<p>Kobieta uważnie przyjrzała się Ahri.</p>
				<p>— Przynajmniej wydaje mi się, że to dzieła Ymela — powiedziała. — Nigdy nie widziałam ich na żywo. Wyrzeźbił ich niewiele i praktycznie wszystkie zestawy zostały rozdzielone w czasie wojny. Są wyjątkowo rzadkie.</p>
				<p>Ahri nachylała się coraz bliżej z każdym słowem.</p>
				<p>— Tak przy okazji, nazywam się Hirin — powiedziała kobieta.</p>
				<p>— Wiesz, gdzie mogę znaleźć tego rzemieślnika? — zapytała Ahri.</p>
				<p>Hirin się roześmiała. — Nie mam pojęcia. Ale jeśli za mną pójdziesz, to powiem ci, co wiem.</p>
				<p>Ahri owinęła płaszcz wokół ramion i ruszyła za wróżbitką. Minęła jej budkę i weszła do wozu, którego ściany ozdobiono skórami zwierząt.</p>
				<p>— Herbaty? — zapytała Hirin. — Zaparzyłam ją dziś rano.</p>
				<p>Nalała dwie filiżanki płynu barwy śliwkowego wina i wzięła jedną z nich. Herbata smakowała gorzką korą dębu, co niezbyt skutecznie maskowało kilka kropel dolanego miodu. Hirin wyciągnęła rękę, chcąc sięgnąć po kamienie, ale Ahri trzymała je przy sobie.</p>
				<p>— Zaczynam odnosić wrażenie, że są dla ciebie wyjątkowe — powiedziała z kpiącym uśmiechem. — Nie przejmuj się, nie interesuje mnie obracanie kradzionymi kamieniami słonecznymi. To szkodzi reputacji.</p>
				<p>— Czy możesz mi powiedzieć, skąd pochodzą? — zapytała Ahri, podając je ostrożnie.</p>
				<p>Hirin podniosła je do światła.</p>
				<p>— Są piękne — powiedziała. — Nie wiem, jak to możliwe, że tak dobrze do siebie pasują. Nigdy nie widziałam nic podobnego.</p>
				<p>Ahri milczała. Zamarła z ciekawości i nie odrywała oczu od kobiety.</p>
				<p>— Legenda głosi, że rzeźbiarz znany jako Ymelo zebrał skamieniałe jaszczurze jaja sprzed tysięcy lat i wyrzeźbił z nich zawiłe kształty. Te starożytne jaszczury żyły na długo przed tym, jak Morze Ghetu wyschło i zamieniło się w pustynię, pozostawiając tylko skamieniałe kości i pył.</p>
				<p>Hirin zakaszlała i Ahri wyczuła w jej oddechu gorzką nutę, jakby piła ocet.</p>
				<p>— Kamienie Ymela zaprojektowano jako małe elementy większej rzeźby — kontynuowała.</p>
				<p>Kobieta przytrzymała złote kamienie przed twarzą Ahri.</p>
				<p>— Podobnie jak twoja przeszłość, która pozostawiła cię z pytaniami, na które chciałabyś uzyskać odpowiedzi, te kamienie mogą posiadać znacznie więcej elementów, które po połączeniu utworzą zupełnie nowy kształt. Kto wie, co się z tobą stanie, gdy poznasz swoją przeszłość. Gdy uzyskasz brakujące kawałki, możesz dowiedzieć się więcej, niż byś tego chciała.</p>
				<p>— To piękne słowa — wymamrotała Ahri, wpatrując się w kobietę.</p>
				<p>Po krótkiej chwili Hirin się roześmiała. — Niektóre prawdziwe, niektóre wymyślone. Dobra wróżbitka potrafi zapleść je w nierozróżnialną całość.</p>
				<p>Kobieta otworzyła gablotkę i wyjęła z niej nóż myśliwski.</p>
				<p>— Ja użyłam odrobiny twoich pragnień, by sprawić, żebyś została tu dłużej — wyznała. — Wystarczająco długo, by herbatka zadziałała na twoje mięśnie.</p>
				<p>Z ust Ahri wydobyło się niskie warknięcie. Zaraz rozerwie tę kobietę na strzępy. Chciała się na nią rzucić, ale ciało odmówiło jej posłuszeństwa. Była unieruchomiona.</p>
				<p>— Och, nie ma się co denerwować, pani. Potrzebuję tylko jednego ogona. Przyda mi się do różnych mikstur. Poza tym jest niezwykle cenny. A przynajmniej tak mi się wydaje. Nigdy nie widziałam Vastajanki z lisimi ogonami. Herbata uśmierza wszelki ból, a także... mobilność.</p>
				<p>Hirin owinęła bandażem jeden z ogonów Ahri. Ahri próbowała się opierać, ale nie mogła się ruszyć.</p>
				<p>— Obudzisz się jutro rano jak nowo narodzona! — powiedziała kobieta. — No, z jednym ogonem mniej. Naprawdę korzystasz ze wszystkich dziewięciu?</p>
				<p>Ahri zamknęła oczy i sięgnęła do pokładów krążącej wokół niej magii. Okolica była ich pełna, gotowych do użycia, ale dziewczyna była zbyt osłabiona naparem, by zdołać z nich zaczerpnąć. Zamiast tego sięgnęła do znacznie podatniejszego na jej działanie umysłu Hirin i naparła nań.</p>
				<p>Ahri otworzyła szeroko oczy i pochwyciła spojrzenie Hirin. Zmieniły kolor z lawendowego na fioletowy.</p>
				<p>— Hirin — rzekła. — Podejdź bliżej. Chcę spojrzeć w twarz osoby, która mnie przechytrzyła.</p>
				<p>— Oczywiście, pani — odparła oczarowana Hirin. Głos kobiety był głuchy, jakby dochodził z dna studni.</p>
				<p>Pochyliła się, dopóki jej twarz nie znalazła się kilka centymetrów od Ahri. Ahri wciągnęła powietrze, posilając się jej esencją życiową.</p>
				<p>...Hirin była młodą dziewczyną. Ukrywała się, głodna i przestraszona, pod jednym ze stoisk na rynku. Nad jej głową kłóciło się dwóch mężczyzn. Szukali jej. Nie zarobiła tego dnia ani monety...</p>
				<p>Ahri nie przestawała czerpać esencji życiowej Hirin, kosztując jej wspomnień składających się z czystych emocji. Ahri czuła w ustach ich bogaty smak, delektując się aromatem każdej z osobna.</p>
				<p>...Hirin przepowiedziała przyszłość uzdrowicielce z twarzą ukrytą za zasłoną i zarobiła miedziaka. Wydała go na kawałek chleba, który spałaszowała w mgnieniu oka...</p>
				<p>...W obskurnej tawernie hałaśliwa grupa grała w karty. Hirin obserwowała z cienia, jak mężczyzna o brwiach przypominających motyle skrzydła postawił złoty kamień Ymelo...</p>
				<p>...Hirin śledziła Ahri, spacerującą wśród stoisk gęsto rozmieszczonych na rynku. Spod jej peleryny wystawał kawałek lisiego ogona. Zaprosiła Vastajankę do swojego wozu...</p>
				<p>Dość.</p>
				<p>Ahri powstrzymała się od dalszej konsumpcji. W głowie kręciło się jej od odzyskanych sił. Z każdym wspomnieniem skradzionym Hirin czuła, jak do jej mięśni powraca energia, oczyszczając je z trucizny.</p>
				<p>Poruszała kończynami, by przywrócić w nich krążenie, i wygięła ogony. Mrowiły.</p>
				<p>Hirin stała przed nią oszołomiona, lecz jak najbardziej żywa. To ona obudzi się jutro rano, jak nowo narodzona... Tylko bez kilku wspomnień, za którymi nie powinna tęsknić.</p>
				<p>Po poznaniu historii kobiety gniew Ahri nieco zelżał. Pogłaskała wierzchem dłoni policzek wróżbitki, po czym owinęła się ciasno peleryną i wyszła z wozu na jasno oświetlony targ.</p>
				<p>Hirin nie będzie pamiętała ani jej, ani ich spotkania. Dzięki tej wymianie Ahri poznała imię Ymelo i zyskała wyobrażenie mężczyzny o delikatnych brwiach.</p>
			</div>
	</section>

</body>
<footer>
		<p class="footer">&copy; 2020 Riot Games Inc. All rights reserved. Riot Games, League of Legends, and PvP.net are trademarks, service marks, and registered trademarks of Riot Games, Inc.</p>
	</div>
</footer>
</html>